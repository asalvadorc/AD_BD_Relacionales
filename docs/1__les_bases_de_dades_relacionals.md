# 1 - Les Bases de Dades Relacionals

Els Sistemes Gestors de Bases de Dades Relacionals es basen en el Model
Relacional (com el seu nom indica), és a dir en taules interrelacionades entre
elles, i han demostrat la seua solidesa per a guardar la informació al llarg
dels anys. Recordem que el primer producte comercial seriós d'aquest tipus,
Oracle, va aparéixer en 1979. Alguna cosa tindrà, per tant, per a haver
aguantat tants anys. Segurament és perquè es tracta d’una tecnologia senzilla
però molt eficient. I que a més ha sabut adaptar-se a la major part de
sistemes de dades que les empreses reclamaven i a un cost prou assequible.

Però no tot són avantatges en el Model Relacional. Té limitacions importants,
per exemple a l’hora de representar informació poc estructurada, o per a
estructures excessivament dinàmiques i complexes. Fins i tot semblava que
anava a substituir-se aquest model per altres, com el Model Orientat a
Objectes. Però aquesta substitució o canvi no acaba d’arribar. La principal
raó la trobem en la solidesa i maduresa que tenen els Sistemes Gestors de
Bases de Dades Relacionals.  

De fet, molts autors apunten cap a una evolució dels Sistemes Relacionals
incorporant eines i tecnologies que els apropen al model Orientat a Objectes
(com veurem en el Tema 6) més que no cap a la seua desaparició i substitució.

Per tant, s'imposa el seu estudi.


Llicenciat sota la  [Llicència Creative Commons Reconeixement CompartirIgual
2.5](http://creativecommons.org/licenses/by-sa/2.5/)

